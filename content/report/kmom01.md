---
Title: Kmom01
Description: Report for part 1
---

Kursmoment 1
==================

## Har du jobbat med ramverk eller andra CMS:er tidigare?
Under min utbildning i museivetenskap hade vi ett grupparbete där vi skulle skapa en webbplats med hjälp av Drupal. Den kan man besöka [här](http://labben.abm.uu.se/ddh1/musgr2ht16/).

För några år sedan byggde jag också en webbsida åt min sambos familjeföretag, en redovisningsbyrå i Slovenien. Jag använde mig av ett CMS från deras domänleverantör. Webbsidan finns [här](https://www.etimon.si/). 

Annars har jag också fått bygga upp en intranätsida i Sharepoint (Microsoft 365) åt min avdelning när jag jobbade på Nobel Prize Museum.

## Är du bekant med de nya verktygen och teknikerna?
Jag är helt obekant med de nya verktygen för den här kursen, men jag ser verkligen fram emot att få lära mig dem! Jag är verkligen nöjd med att kursen förser mig med de verktygen som faktiskt används i arbetslivet så att jag känner mig bättre förberedd på det! Speciellt Git och Github, men också Markdown.

## Har du några förutfattade meningar inom design och användbarhet?
Jag har faktiskt inga speciella uppfattningar när det gäller design och användbarhet. Jag utgår mest från mina egna erfarenheter och vad som känns och ser bra ut för mig. Så jag kommer alltså bara från ett användarperspektiv. Därför ser jag även här fram emot att få lära mig konkreta principer och riktlinjer för design och användbarhet, och på så sätt få en webbutvecklares perspektiv!

## Hur kändes det att göra din egna layout?
Det var lite knepigt att göra min egen layout eftersom kodstrukturen är väldigt annorlunda från htmlphp-kursen. Det är mycket som är nytt som man måste hålla koll på. T.ex. att olika småsaker ligger i olika filer som att tagline ligger i meta.md medan titeln ligger i config.yml.

Jag har försökt vara mer strukturerad i min CSS-fil också (enligt SMACSS), men även där kommer det ta lite tid innan man vänjer sig vid rätt tankesätt.

## Vilken är din TIL för detta kursmoment?
Det stora "TIL":et för det här kursmomentet har varit att helt enkelt lära mig vad Git och Github är och hur det fungerar. Jag har stött på det förr men aldrig förstått vad det är. Det kommer nog ta några vändor till innan jag känner mig helt säker i användningen (speciellt Git i terminalen), men jag ser redan nu att det är väldigt bra verktyg att ha!

Det var också spännande att läsa om SMACSS eftersom jag själv under htmlphp-kursen insåg att det måste finnas bättre sätt att organisera ens CSS-filer, som lätt kunde bli oöverskådliga till slut.

[Tillbaka](%base_url%/report)